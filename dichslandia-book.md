% Дічсландія
% Тарас Демчук
% &copy; 2015 Тарас Демчук

#ДІЧСЛАНДІЯ:
##12 днів в країні водоспадів, гейзерів, вулканів та інших видумок природи


#Вступ

От і настав час описати, без перебільшення, наяскравішу подорож цього року — поїздку в Ісландію. Аби не писати лонгрід, спробую зібрати один лаконічний пост із загальним, а також окремо про кожен день маршруту. Надіюсь вам буде цікаво і корисно і зовсім згодом ви, так як ми свого часу, почнете планувати поїздку.

Відразу скажу, що весь контент ми публікували по хештегу _#дічсландія_ у Твіттері та Інстаграмі та у меншій мірі у Фейсбуці, так що можете поринути у події так, як вони були в реальному часі. ￼

##Квитки

Як і годиться, так і до цієї епічної подорожі ми готувалось дуже давно. Тому квитки взяли ще в жовтні 2014 року ￼ Нам повезло, так як брали ще до стрибків курсу. Вирішили комбінувати лоукости із якимись дешевими перельотами із України.

Вийшла така схема: на МАУ із Києва в Женеву, потім _Easyjet_ в Рейк’явік. Оскільки ми знали, що будемо їхати із величезним багажем, тому додатково відразу купили багажне місце в _Easyjet_. Зараз є дешевші варіанти, наприклад із Гданська прямим рейсом від _Wizz Air_ (у жовтні 2014 його ще не було).

>Сума, яка вийшла в загальному за квитки — 250€ з людини.

##Проживання

На «перевалочному» пункті у Женеві в загальному ми мали ночувати 3 ночі (1 ніч по прильоті і 2 по відльоті в Україну), тому взяли найдешевший готель — _Ibis Budget Hotel_, який не далеко від аеропорта. Житло у Женеві дуже дороге, відповідно три дні в готелі обійшлись в 82€.

Жити у самій Ісландії ми збирались в наметах у кемпінгах, тому забронювали проживання в гестхаусі лише на останній день у Рейк’явіку (28€).

Для проживання в кемпінгах є непогана програма _Iceland Camping Card_, яка дозволяє жити 28 днів двом особам у мережі кемпінгів по всій Ісландії (110€). Ми взяли дві картки і вирішили, що за 5 людину будемо доплачувати безпосередньо на місці. Як ми взнали потім і на цьому можна було б зекономити, адже за всі 10 ночей в нас перевірили картку лише 3 чи 4 рази, а за 5 людину ми платили лише 2 рази, та й то, при бажанні, можна було би скіпнути і нічого не платити. Але карма і все таке, тому оплатити і бути спокійним ￼

>Отже сума на житло з особи за увесь період подорожі – 158€

##Автомобіль

Оренда автомобіля — одна із найдорожчих витрат у цій поїздці. Ми вирішили брати позашляховик, щоб проїхати по різних пересічних дорогах. Вирішили взяти _Ford Kuga_ 4×4 з ручною коробкою передач. По прильоті — саме цієї машини не виявилось, тому нам дали Mazda CX5, яка по класу така ж, щоправда із автоматичною коробкою. Хлопцям за кермом було приємніше, на порядок.

Орендували тут – http://rentalcars.com

>Загальна кількість кілометрів за подорож – 3200!

>Сума оренди автомобіля на 10 днів на людину: 152€

Разом із орендованою карткою нам дали дисконт у мережі АЗС Olis, разом із кемпінг-карткою нам дали дисконту картку в мережу АЗС Orkan. Перша трошки дорожча в ціні працює по моделі — залив бак-заплатив, друга дешевше — по препейду — поставив гроші на картку — користуєшся поки не вичерпаєш. Переважно використовували Orkan. Коли заливали останній раз перед здачею машини заправились в _Olis_, щоб випадково гроші не залишились на препейді.

>Сума витрат на пальне: 65€

##Зв’язок

Без інтернету в Ісландії нікуди (інстаграмки там, фоточки, задовбування фоловерів і т.д). Взяли стартовий пакет Simin — із 1Гб включеного трафіка та 100 хв. дзвінків. Ціна питання – 20€

Декому до кінця подорожі трафіка не хватило, тому докупляли ще 500Мб — 5€.

>В загальному сума на зв’язок: 25€

##Їжа & алкоголь

Частину їжі та алкоголю ми взяли із собою із України — гречка, вермішень, м’ясо, ковбасу, рис, мюслі, згущівку, і т.д. Цих харчів хватило на 5 днів подорожі. Решту подорожі ми докупляли у місцевих супермаркетах Bonus (одна із найдешевших мереж). Слід сказати, що навіть найдешевші продукти дуже смачні в Ісландії.

Алкоголь в Ісландії (крім пива 2,5%) продають лише у спеціальних магазинах, які відчинені лише кілька годин і лише по буднях. Тому, якщо плануєте багато випивати важкого алкоголю, краще його привезти з України ￼

Ціна пива 2,5% десь 0,8€ за пляшку, звичайного пива — десь 2-3€

>Сума, яку потратили на їжу з людини – 55€

##Одяг і спорядження

Намет + карімат

Побільше теплого одягу! Куртки, шапки, рукавиці, термобілизну — беріть все. Навіть в серпні у Ісландії холодно і вітер ￼

##Маршрут

Маршрут ми планували на основі інформації, яку знайшли в неті. Вирішили їхати за годинниковою стрілкою. Далі лінки на кожен із днів (буду додавати лінки по мірі написання текстів).

День 0. Женева

День 1

День 2

День 3

День 4

День 5

День 6

День 7

День 8

День 9

День 10

День 11

День 12

День 13-14. Афтепаті

##Фінансові підсумки

Вся поїздка (житло, літак, автомобіль, харчування, зв’язок) без врахування особистих витрат: 705€

P.S. Далі спробую описувати побачене за кожен із днів і доповнювати цей пост відповідними лінками. І якщо у вас є запитання, задавайте тут, у коментах. Спробую відповідати


[Опубліковано в блозі](http://dyoma.pp.ua/2015/09/02/dichslandiya-12-dniv-v-krajini-vodospadiv-hejzeriv-vulkaniv-ta-inshyh-vydumok-pryrody/)


#ДЕНЬ 0 — ЖЕНЕВА


Оскільки Женева була лише проміжним пунктом, і прилітав літак десь в обід, то по суті у нас було цілих пів дня, щоб оглянути столицю Швейцарії.

Нам пощастило із розміщенням готелю _Ibis Budget_, в якому ми зупинились. Доїхати туди тролейбусом №10 можна всього за 5 хв, зупинка прямо біля аеропорту. По прильоті в Женеву, у залі для прильотів, у вас є можливість отримати безкоштовний квиток на громадський транспорт, який буде діяти 80 хв. Не погано, чи не так?

У самому готелі окрім вартості номеру, турист оплачує і туристичний податок — десь 2,5 франки. В замін окрім житла вам ще дадуть картку для проїзду в громадському транспорті (поїзди, трамваї, автобуси, тролейбуси і навіть катери через Женевське озеро!).

Після поселення вирішили піти подивитись в супермаркет…:) Ціни на продукти звісно дорожчі за наші, але не надто критично, зате якість – супер!

Далі висунулись на розвідку в центр міста. Знову ж таки допоміг тролейбус №10, який прямує в самісінький центр Женеви.

Із самого ранку в нас був запланований виліт в Рейк’явік, тому довго по Женеві не тусили, і вирішили добре виспатись перед відльотом в омріяну Ісландію.
